Introduzione alle Linee Guida per la promozione dei servizi pubblici digitali 
-----------------------------------------------------------------------------

L’Agenzia per l’Italia Digitale, nel perseguire la sua funzione di indirizzo e coordinamento dei percorsi di crescita digitale della PA, crea, aggiorna e stimola la diffusione **linee guida per la promozione dei servizi digitali** che possano supportare le pubbliche amministrazioni nella definizione di strategie di comunicazione, racconto e marketing sempre più rispondenti alla necessità di favorire la conoscenza  e l’utilizzo dei servizi digitali da parte di cittadini e imprese.

Le Linee Guida per la Promozione dei Servizi Digitali si compongono di tre macro sezioni:

- Comunicazione 
- Marketing 
- Storytelling

La prima macro sezione, in consultazione, definisce il perimetro tematico all’interno del quale si svilupperanno le diverse parti del progetto, le altre due sezioni verranno pubblicate a margine della consultazione in modo da poter approfondire in maniera dettagliata  aspetti che in questa prima release vengono solo accennate. Siamo consapevoli che solo adottando un’ottica di miglioramento continuo e collaborazione possiamo rendere le LG  efficaci e utili per il maggior numero di persone. 

Una prima roadmap dei lavori verrà rilasciata a conclusione della consultazione pubblica. 

Le indicazioni presenti in queste linee guida sono così classificate:

**DEVI** - Requisiti obbligatori.

**DOVRESTI**- Suggerimenti caldamente consigliati.

**POTRESTI** - Quello che sarebbe ottimale fare.

Come si svilupperà il progetto
~~~~~~~~~~~~~~~~~~~~~~~~~~~~~~

A margine della consultazione verrà pubblicato un sito di progetto che conterrà i versionamenti delle Linee Guida di Promozione dei servizi digitali (comunicazione, marketing e storytelling) e alcuni kit multimediali a supporto delle strategie di comunicazione on e off line delle singole amministrazioni. L’obiettivo che ci siamo dati e che speriamo di raggiungere grazie alla più ampia collaborazione, è quello di fornire oltre alle indicazioni strategiche, una cassetta degli attrezzi che contenga strumenti capaci di rispondere alle specificità e ai bisogni espressi dalle singole amministrazioni. 

I contenuti del sito che verranno via via pubblicati hanno l’obiettivo di sensibilizzare i professionisti della comunicazione alla piena comprensione del proprio ruolo rispetto al percorso di trasformazione digitale dei servizi pubblici.
